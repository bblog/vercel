<!doctype html>
<html>

<head>
    <meta charset="UTF-8">
    <title>前赤壁赋</title>
    <meta name="viewport" content="width=device-width, initial-scale=1.0">
    <link href="../../css/base.css" rel="stylesheet">
    <link href="../../css/mobile.css" rel="stylesheet">
    <link href="../../css/details.css" rel="stylesheet">
    <link rel="icon" sizes="any" mask="" href="https://i.loli.net/2020/03/12/C9SY8baEqQklv61.png">
</head>

<body>
	<!-- PC、移动端导航栏和菜单 -->
	<script src="../../../../public/nav.js"></script>
    <div id="perspective">
        <div id="container">
            <!-- 正文，文章列表 -->
            <main>
                <header class="title">
                    <h2>前赤壁赋</h2>
                    <div class="mini"><span>标签：</span><span class="later">文言文</span>
                        <span>作者：</span><span class="later">【宋】苏轼</span>
                        <span class="hh"><span>更新时间：</span><span class="later">2020-03-16</span>
                            <span>字数：</span> <span id="word" class="later"></span></span>
                    </div>
                </header>
                <div class="massage">
                    <!-- 段落 -->
                    <p>壬戌之秋，七月既望，苏子与客泛舟游于赤壁之下。清风徐来，水波不兴。举酒属客，诵明月之诗，歌窈窕之章。
                        少焉，月出于东山之上，徘徊于斗牛之间。白露横江，水光接天。纵一苇之所如，凌万顷之茫然。浩浩乎如冯虚御风，而不知其所止；飘飘乎如遗世独立，羽化而登仙。
                    </p>
                    <p>于是饮酒乐甚，扣舷而歌之。歌曰：“桂棹兮兰桨，击空明兮溯流光。渺渺兮于怀，望美人兮天一方。”客有吹洞箫者，
                        倚歌而和之，其声呜呜然：如怨如慕，如泣如诉；余音袅袅，不绝如缕；舞幽壑之潜蛟，泣孤舟之嫠妇苏子愀然，正襟危坐，
                        而问客曰：“何为其然也？”客曰：“月明星稀，乌鹊南飞，此非曹孟德之诗乎？西望夏口，东望武昌。山川相缪，郁乎苍苍；
                        此非孟德之困于周郎者乎？方其破荆州，下江陵，顺流而东也，舳舻千里，旌旗蔽空，酾酒临江，横槊赋诗；
                        固一世之雄也，而今安在哉？况吾与子渔樵于江渚之上，侣鱼虾而友糜鹿，驾一叶之扁舟，举匏樽以相属；寄蜉蝣与天地，渺沧海之一粟。
                        哀吾生之须臾，羡长江之无穷；挟飞仙以遨游，抱明月而长终；知不可乎骤得，托遗响于悲风。”
                    </p>
                    <p>苏子曰：“客亦知夫水与月乎？逝者如斯，而未尝往也；盈虚者如彼，而卒莫消长也。盖将自其变者而观之，而天地曾不能一瞬；自其不变者而观之，则物于我皆无尽也。
                        而又何羡乎？且夫天地之间，物各有主。苟非吾之所有，虽一毫而莫取。惟江上之清风，与山间之明月，耳得之而为声，目遇之而成色。取之无禁，用之不竭。
                        是造物者之无尽藏也，而吾与子之所共适。”
                    </p>
                    <p>客喜而笑，洗盏更酌，肴核既尽，杯盘狼藉。相与枕藉乎舟中，不知东方之既白。 </p>
            </main>
            <!-- 底部栏 -->
            <script src="../../../../public/footer.js"></script>
        </div>
 
    </div>
	<!-- aside可置顶显示 -->
	<script src="../../../../public/aside.js"></script>
    <script async src="//busuanzi.ibruce.info/busuanzi/2.3/busuanzi.pure.mini.js"></script>
    <script type="text/javascript" src="../../js/base.js"></script>


</body>

</html>